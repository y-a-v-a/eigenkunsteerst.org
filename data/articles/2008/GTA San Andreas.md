---
title: GTA San Andreas
image: vincent_bruijn_san_andreas.jpg
date: Fri Apr 18 2008 20:52:41 GMT+0200 (CEST)
---

Binnenkort verschijnt Grand Theft Auto IV, de volgende in de GTA serie van Rockstar. Ik ben zeer benieuwd naar deze nieuwe game, hij wordt al maanden aangekondigd. In de aanloop naar de release kan ik het niet laten de voorganger, GTA San Andreas, weer te spelen. In deze episode bestaat de mogelijkheid gewapend met een fotocamera de virtuele staat San Andreas te betreden. Je gemaakte foto's kun je opslaan en van je xbox halen.

EÃ©n gebouw in Los Santos trekt vanaf het begin dat ik het spel speel mijn aandacht. Bij ieder moment van de dag ziet het er anders uit, bij elke weersgesteldheid ook. Weersgesteldheid? Rockstar blinkt in hun GTA-serie uit in natuurrepresentatie. In het vertuele San Andreas regent het, waaien zandstormen over, word je geplaagd door donder en bliksem, kun je de lucht zien trillen van de hitte en zie je na een regenbui met een beetje mazzel nog een regenboog. Gewapend met die fotocamera heb ik deze flat op ieder moment van de dag vastgelegd. Het is bij wijze van spreken mijn cathedraal van Rouen, wel dertig keer geschilderd door Monet, eind 19e eeuw. Hopelijk biedt GTA IV een zelfde spelbeleving.
