---
title: Schevers getild
image: vincent_bruijn_bas_schevers_100euro.jpg
date: Mon Jun 09 2008 22:10:26 GMT+0200 (CEST)
---

Zaterdag 31 mei vond de opening van de tentoonstelling van Bas Schevers en Anne Schiffer plaats in Sign. Ik was vroeg en als eerste op de opening, precies om 17.00 uur. Het was warm buiten en iedereen had blijkbaar weinig haast.<br /><br />Nadat ik de video had bekeken van Anne Schiffer, die ik zelfs in zijn lulligheid niet heel sterk vond, in tegenstelling tot haar toffe foto die bij de wc's hing, merkte ik op dat aan het plafond boven de kelder 100 euro aan een ijzeren papierknijper hing. Ernaast hing een ingelijst A4'tje waarop de spelregels stonden. Kort gezegd: probeer met de materialen op de tafel in de kelder de 100 euro los te krijgen en je mag 'm houden. Na dit gelezen te hebben realiseerde ik me dat er nog maar weinig mensen binnen waren en ik het nu moest proberen voordat iemand anders ermee van door zou gaan. In de kelder trof ik inderdaad een tafelblad op schragen met stukjes hout, plakband, splitpennen, elastiekjes, touw en meer knutselmateriaal. Even doorpakken en binnen enkele minuten was ik de bezitter van een groen flapje van 100! Achteraf bleek dat Bas vermoedde dat het briefje de tentoonstelling lang zou blijven hangen met als voordeel dat de kosten 100 euro lager waren... Helaas Bas, en bedankt.<br />Foto's: <a href="http://www.basschevers.nl" target="_blank">Bas Schevers</a>
