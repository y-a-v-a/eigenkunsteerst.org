---
title: DIN?
image: vincent_bruijn_skelter_bijenkorf.jpg
date: Fri May 23 2008 21:05:56 GMT+0200 (CEST)
---

DIN staat voor Deutsches Institut f√ºr Normung. Deze organisatie is o.a. verantwoordelijk voor het vastleggen van het formaat A4, al in 1920 geformuleerd als standaard. Atelier van Lieshout heeft in het begin van hun carriere een aantal werken gemaakt waarin maten en standaardisering centraal stonden. Een vuilniszak is bijvoorbeeld even groot als twee grote tegels en twee bierkratten. Van Lieshout maakte opstellingen van twee rode bierkratten met daarop twee grote stoeptegels. Van de <a href="http://www.ateliervanlieshout.com/" target="_blank">website</a>: "After a day of hard work, Joep van Lieshout was sitting in his Atelier. Drinking a beer and looking at a beercrate he discovered that the size of a beer crate was the same as the size of the concrete tiles that were on the floor in his atelier."

Standaardisering is natuurlijk een groot goed voor een kapitalistische economie die zo effectief mogelijk wil functioneren. Goede afspraken over maten bijvoorbeeld zijn erg belangrijk in industrieen waar met allerlei halffabricaten wordt gewerkt. Soms echter, met name in de praktijk, blijkt dat het ook hilarisch mis kan gaan, getuige de hiernaast staande afbeelding, genomen in de Bijenkorf te Groningen. De skelter moest blijkbaar bij hoog en bij laag op dit tafeltje staan (standaard uitrusting van de Bijenkorf?), waar hij eigenlijk precies niet op past en is daarom met tie-wraps vastgebonden.
