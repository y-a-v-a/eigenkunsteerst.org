---
title: Het Grote Raam
image: vincent_bruijn_het_grote_raam.jpg
date: Thu Jun 23 2022 19:28:00 GMT+0100 (CET)
keywords: Pui, glas, uitbouw
description: Het Grote Raam tussen ons huis en tuin
---

Het Grote Raam

Louisiana Museum
Kröller-Müller Musem
als inspiratie
bij de natuur op de thee

Het Kröller-Müller Museum is één van de mooiste musea van Nederland. De door Wim Qwist ontworpen toevoegingen aan het oorspronkelijke gebouw zijn het mooist, vooral het hoekje waar nu Roni Horn kunstwerken staan, maar waar tot voordat die daar geplaatst waren, twee Marcel Breuer Club Chairs en een tafeltje stonden. Je had het gevoel op de thee te zijn bij de natuur. Ik schreef hier in 2018 al eens over. Ook noemde ik daar het Louisiana Museum boven Kopenhagen in Denemarken.

Beide musea kenmerken zich door de ligging in de natuur. Beide hebben ook een zeer kenmerkende locatie binnen het gebouw waar architectuur, kunst en natuur samenkomen. In het museum in Otterlo is dat voornoemde hoek, waar grote glaspartijen ervoor zorgen dat je op gelijke voet met de natuur staat, in het Louisiana Museum bestaat een zaal met smalle hoge ramen die uitkijken op een door groen omzoomde vijver. Architectonisch zijn beide heel mooi uitgewerkte ideeën.

Toen wij ons huidige huis in 2017 betrokken hadden we al snel het plan om op den duur te verbouwen. Het kostte ons zeker vier jaar om tot een plan te komen, en na een architect in de arm genomen te hebben vorderde het ontwerp vlotter. Ik had in de opdracht meegegeven: we willen aan de achterzijde maximaal glas, om zoveel mogelijk licht te vangen, zodat we ook in de winter een licht huis hebben. De architect heeft dat vrij letterlijk genomen en tekende een raampartij van 5 meter breed en 3 meter 40 hoog. Dat ongeveer 17 vierkante meter glas verdeeld over vier grote ramen.
