---
title: Pelgrimage naar Het Gebouw
image: vincent_bruijn_stanley_brouwn.jpg
date: Wed Jan 13 2010 19:42:09 GMT+0100 (CET)
---

In december ben ik op een korte pelgrimstocht geweest; ik was binnen een dag weer thuis. Doel: Het Gebouw van Stanley Brouwn en Bertus Mulder in Leidsche Rijn bij Utrecht. Na wat gekloot met de tomtom kon ik het uiteindelijk vinden. Niet echt een barre tocht, hoewel, het was toch behoorlijk koud. Jammer dat er op dit moment geen tentoonstelling was om Het Gebouw van binnen te kunnen bezichtigen (is de trap ook volgens het SB maatsysteem opgebouwd? Evenals de grootte van de WC's?). Dit had wel weer als voordeel dat de foto nogal smetteloos is geworden, wat de autonomie van Het Gebouw nog wat benadrukt.

De figuur Stanley Brouwn ken ik alleen van een paar stencils en uitnodigingskaarten uit de jaren 60-70 die te zien waren bij de PROMO van <a href="http://np3.nu/index.php?/projects/promo--marinus-augustijn/">Marinus Augustijn</a> in NP3. Mooie collectie van Marinus, iets om jaloers op te zijn. Voor de rest krijg je meneer Brouwn nauwelijks te zien, en niet te horen. Memorabel werk in dit opzicht: zijn bijdrage aan Documenta XI. In de Short Guide staat: 'stanley brouwn befindet sich im moment x fu√ü entfernt von diesem punkt', in drie talen. Bij zijn biografie: 'In accordance with the wishes of the artist, no details of his life and work shall be published.'

Terzijde: schend ik copyrights door de tekst van het werk, oftewel het werk op zich, alhier over te nemen?
