---
title: Goed verhaal
image: vincent_bruijn_ax710_malevich_henk_schiffmacher.jpg
date: Fri May 25 2018 13:18:03 GMT+0100 (CET)
---

In wezen zie ik geen reden om dit blog nog langer bij te houden. Ik vind dat ik namelijk faal, faal in het vinden van Ã©cht nieuwe visuele ervaringen die de moeite van het delen waard zijn. Waar ik in 2008 nog vol verwondering vier rode auto's op een rij trof, heb ik na tien jaar zoveel variaties daarvan gezien dat ik het mezelf kwalijk neem niet iets nieuwers gezien te hebben. Ik heb het idee dat ik in herhaling val, dat ik te makkelijk een Middelharnisje hier of een Malevichje daar zie en daar dan wel wat over wil roepen, maar me dan eigenlijk een Duitse drenkeling in de Noordzee voel die doorheeft dat het zwaaien met zijn armen geen aandacht meer trekt, na het inzicht te hebben de zoveelste zeezwemmer te zijn die met de koude stroming meegevoerd wordt.<br>
Pijnlijk vind ik het, om terug te kijken in dit blog en dat te moeten constateren.
