---
title: Korting
image: vincent_bruijn_korting.jpg
date: Fri Oct 30 2009 11:31:18 GMT+0100 (CET)
---

Albert Heijn blinkt uit in sympathieke reclamecampagnes, een onuitputtelijke stroom manies (Wuppies, iets met Disney, voetbal puzzels) en degelijke vormgeving. Dat vergt natuurlijk een goede organisatie, met goed verdeelde verantwoordelijkheden. De zogenaamde 'template' voor kortingen wordt waarschijnlijk standaard geleverd vanuit het hoofdkantoor, men behoeft alleen wat prijzen in te vullen, het kortingspercentage wordt dan vanzelf berekend. Ctrl-P en het rolt uit de printer. Weer een klusje geklaard. Gelukkig wordt het percentage wel na twee decimalen afgebroken.
